V tomto dokumentu je uveden návod na sestavení krabičky na elektronické piáno Tone-O-Mat.

# Obsah
* [Přichystání dílů](#prep)
* [Slepení krabičky](#build)
* [Lakování krabičky](#lak)

# <a name = prep>Přichystání dílů</a>
## Potřebujeme:
* Dřevěné díly
* Jemný brusný papír

![alt](SupportFiles/mechanics/1-prep.jpeg)

## Postup:
Pomocí tenkého nástroje (např. šroubovák) odstraňte zbytky ve vyřezaných otvorech.

![alt](SupportFiles/mechanics/2-debris.jpeg)

Jemným brusným papírem obruste pohledové plochy dřevěných dílů. Pohledové plochy jsou ty, kde je něco vygravírováno nebo ty, které jsou méně opálené od laseru. 
Po broušení si ukliďte pracovní plochu a zbavte ji dřevěného prachu z broušení.

![alt](SupportFiles/mechanics/3-sanding.jpeg)

Rozložte si všechny díly na pracovní plochu, tak aby odpovídali obrázku níže.

Pozor na orientaci dílů, při nesprávném otočení nepůjde krabička složit.

![alt](SupportFiles/mechanics/4-layout.jpeg)

# <a name = build>Slepení krabičky</a>
## Potřebujeme:
* Dřevěné díly
* Tištěné díly
* 4x Matice M3
* Lepidlo Herkules
* Papírová páska

![alt](SupportFiles/mechanics/5-build.jpeg)

## Kolik lepidla nanést:
Pokud je množství lepidla správné, mělo by po stlačení dílů trošku vytéct. Vymáčknuté lepidlo otřete papírovým ubrouskem.

![alt](SupportFiles/mechanics/6-glue_amount.jpeg)

## Postup:
Položte si vrchní překližkový díl na stůl a přilepte k němu zadní levou a pravou stranu krabičy. Vždy lepidlo naneste na všechny spojované plochy, tj. včetně ploch mezi jednotlivými stranami. Slepený spoj poté dočasně zpevněte kouskem papírové pásky.
Spodní díl krabičky se nelepí, můžete ho ale využít k zarovnání lepených dílů.

![alt](SupportFiles/mechanics/7-left_side.jpeg)

![alt](SupportFiles/mechanics/8-back.jpeg)

![alt](SupportFiles/mechanics/9-alignment.jpeg)

![alt](SupportFiles/mechanics/10-taping.jpeg)

![alt](SupportFiles/mechanics/11-right_side.jpeg)

![alt](SupportFiles/mechanics/12-alignment.jpeg)

Přilepte přední překližkový díl a zafixujte ho lepící páskou. Pozor tento díl musí být k vrchní straně krabičky pečlivě přitisknutý, jinak krabička půjde špatně složit.

![alt](SupportFiles/mechanics/13-front_pt1.jpeg)

Vlepte kryt PCB. Vsuňte jej do krabičky pod úhlem co nejhlouběji a poté ho zamáčkněte dolů.

![alt](SupportFiles/mechanics/14-PCB_cover_glue_placement.jpeg)

![alt](SupportFiles/mechanics/15-PCB_cover_stp1.jpeg)

![alt](SupportFiles/mechanics/16-PCB_cover_stp2.jpeg)

![alt](SupportFiles/mechanics/17-PCB_cover_final.jpeg)

Přilepte druhý přední díl a zafixujte ho lepící páskou.

![alt](SupportFiles/mechanics/18-front_pt2.jpeg)

Do 2 nožiček zamáčkněte matku.

Vložte matky do dílů pro upevnění PCB a dna krabičky.

![alt](SupportFiles/mechanics/19-inserting_nuts.jpeg)

Vlepte s pomocí vedoucího epoxidem díly pro upevnění dna krabičky. Pozor nejsou stejné a záleží na umístění.

![alt](SupportFiles/mechanics/20-gluing_holders.jpeg)

# <a name = lak>lakování krabičky</a>
## Potřebujeme:
* Slepená horní část krabičky
* Dno krabičky
* Jemný smirkový papír (600 - černý)
* Polyuretanový lak
* Štětec
* Miska s vodou

## Postup:
Sundejte z krabice všechny pásky, které jste použili při lepení. Natřete vnější plochy krabičky. Nechte ji uschnout tak, aby se natřené části nedotýkaly podložky (něčím krabičku podepřete). Štětcem setřete přebytečný lak, který se usadil na hranách. 

Štětec po dokončení lakování okamžitě ponořte do vody a vymyjte.

Převědčte se, že první vrstva laku je vytvrzená. Pokud ano, přebrušte lakované plochy. Většinou stačí méně než 10 tahů po každé ploše. 

Přejeďte čistým prstem po vybroušeném povrchu a přesvědčte se, že je hladký.

Přebroušené povrchy nalakujte druhou vrstvou laku. Lak nechte vyschnout tak, aby se lakované části nedotýkaly podkladu (jako minule).

Štětec po dokončení lakování okamžitě ponořte do vody a vymyjte.